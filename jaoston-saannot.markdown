---
layout: page
title: Jaoston Säännöt
permalink: /Jaoston Säännöt/
---

1 § Laskennallisen kemian jaosto toimii Suomen Kemian Seuran alaisena ja sen nimi on Laskennallisen kemian jaosto (ruotsiksi Sektionen för datorstödd kemi, engl. Section for computational chemistry).

2 § Jaoston tarkoituksena on toimia valtakunnallisena yhdyssiteenä laskennallista kemiaa tutkimuksessa ja opetuksessa soveltavien henkilöiden ja yhteisöjen välillä. Jaosto harjoittaa koulutus-, tiedotus- ja julkaisutoimintaa, jakaa informaatiota sekä pyrkii laskennallisen kemian tunnettavuuden kehittämiseen. Jaosto tekee myös kansallista ja kansainvälistä yhteistyötä laskennallisen kemian alalla.

3 § Jaoston jäseniksi voidaan hyväksyä Suomen Kemian Seuran jäsenjärjestöjen jäsenet sekä henkilöt, jotka ovat kiinnostuneita laskennallisesta kemiasta.

4 § Jaoston toimintaa johtaa jaoston jäsenistä valittu hallitus. Hallituksen muodostavat puheenjohtaja, sihteeri (joka toimii myös rahastonhoitajana) ja 2-4 jäsentä. Hallitus valitaan jaoston vuosikokouksessa yhdeksi kalenterivuodeksi kerrallaan. Jaoston nimenkirjoitusoikeus on jaoston puheenjohtajalla tai sihteerillä.

5 § Vuosikokous päättää sääntöjen muutoksista. Vuosikokous on päätösvaltainen kun läsnä on useampi kuin kolme jaoston jäsentä.

6 § Muissa kohdissa noudatetaan Suomen Kemian Seuran sääntöjä.

Nämä säännöt on alun perin hyväksytty jaoston kokouksessa 13.12.2004 ja niitä on päivitetty jaoston kokouksessa 12.12.2018.

