---
title: Gradu Palkinto 2014
layout: page
permalink: /Gradu-Palkinto/2014
---

Suomalaisten kemistien seuran Laskennallisen kemian jaoston vuoden 2014 gradupalkinto myönnetään FM Elias Toivasen Pro Gradu -tutkielmalle ”Grid-based Fast Multipole Method – a fully numerical scheme for evaluating two-electron integrals”.

Helsingin yliopiston kemian laitoksella tehty työ käsittelee kvanttikemiallisissa elektronirakennelaskuissa esiintyvien kahden elektronin repulsiointegraalien laskemista uudentyyppisellä numeerisella menetelmällä. Aihe liittyy massiivisesti rinnakkaisten laskentaohjelmistojen kehittämiseen. Kehitetty hilapohjainen menetelmä on lähtökohtaisesti rinnakkaistettavissa erittäin tehokkaasti hyvin suurille prosessorimäärille. Se eroaakin edukseen nykyään käytössä olevista laskentamenetelmistä, joiden soveltuvuus supertietokonelaskentaan on yleensä huono.

Kyseessä on erittäin korkeatasoinen laskennallisen kemian gradu, joka sisältää vaativaa menetelmänkehitystyötä lähtien perusteoriasta aina käyttökelpoisen koodin kirjoittamiseen asti.
Gradu on saatavilla myös verkosta osoitteesta [http://urn.fi/URN:NBN:fi-fe2017112251110](http://urn.fi/URN:NBN:fi-fe2017112251110)
