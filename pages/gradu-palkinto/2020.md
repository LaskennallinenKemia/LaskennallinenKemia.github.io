---
title: Gradu Palkinto 2020
layout: page
permalink: /Gradu-Palkinto/2020
---

Suomalaisten kemistien seuran Laskennallisen kemian jaoston vuoden 2020 gradupalkinto myönnetään Samu Kivistön diplomityölle ”Molecular dynamics simulations of a yeast Sup35 protein and its condensation mechanisms”.

Samu Kivistön diplomityö on esimerkillinen biomolekulaarisen mallinnuksen alan lopputyö. Tutkielma on tehty Aalto-yliopiston Kemian tekniikan korkeakoulussa. Työssä tutkitaan biomolekyylien kondensaatiomekanismeja molekyylidynamiikkasimulaatioilla käyttäen hiivoissa esiintyvää Sup35-proteiinia malliproteiinina. Työn aihe on yhteiskunnallisesti merkittävä lääketeollisuudelle ja proteiinipohjaisten materiaalien kehittämiselle. Työn kirjallinen selvitys on laaja ja muodostaa eheän kokonaisuuden tulosten kanssa. Työssä on käytetty tarkoitukseen soveltuvia menetelmiä ja niiden valinta on perusteltu hyvin. Työn tulokset on esitetty selkeästi ja ymmärrettävästi. Kokonaisuudessaan työ on erinomainen.

Lisätietoja työstä on saatavilla osoitteesta [http://urn.fi/URN:NBN:fi:aalto-201908254988](http://urn.fi/URN:NBN:fi:aalto-201908254988)

## Kunniamaininta 2020

Laskennallisen kemian jaosto myönsi samassa yhteydessä Kunniamaininnan ansiokkaasta lopputyöstä Iris Sokalle pro gradu-tutkielmasta ”Improving the Potency of Auristatin Cancer Drugs by Virtual Structure Modifications”.

Iris Sokan pro gradu -tutkielma on esimerkillinen maisteritason lopputyö laskennallisen kemian alalta. Työ on tehty Helsingin yliopiston matemaattis-luonnontieteellisessä tiedekunnassa. Työssä tutkitaan syövän hoidossa käytettävien auristatiinien rakennemodifikaatioita aktiivisen trans-muodon osuuden kasvattamiseksi kvanttimekaanisia menetelmiä käyttäen. Työn aihe on yhteiskunnallisesti erittäin ajankohtainen syövän yleistyessä väestössä. Työn kirjallinen selvitys ja tulokset on kirjoitettu selkeästi ja ymmärrettävästi. Työn tuloksissa esitetyt tehokkaammat lääkemuodot on myöhemmin syntetisoitu ja kokeellisesti tutkittu, mikä jo osoittaa tutkielman ja tulosten korkean laadun.

Lisätietoja työstä on saatavilla osoitteesta [http://urn.fi/URN:NBN:fi:hulib-201911153914](http://urn.fi/URN:NBN:fi:hulib-201911153914)